---
title: "Tietoja"
description: ""
featured_image: '/images/pääkuva.jpg'
menu:
  main:
    weight: 3
---

**Kulttuuriyhdistys Riskiryhmä ry** on puoluepoliittisesti sitoutumaton yhdistys. Sen uudistetut säännöt on hyväksytty yhdistysrekisteriin 1.9.2023.

Yhdistyksen toiminnan tarkoituksena on perehtyminen Turussa ja sen ympäristökunnissa 1960-luvulta alkaneen kulttuuritoiminnan omaleimaisuuteen ja sen yhdistäminen tämän päivän kulttuuritoimintaan. Näiltä seuduin alkoi tuolloin omaleimainen, eri kulttuurialoja yhdistävä ja raja-aitoja kaatava kulttuuritoiminta. Eri taiteenalojen edustajat toimivat yhdessä ja kokeilu oli kaikkea  yhdistävä tekijä.

Tuon perehtymisen tuloksena  yhdistys määrittelee toiminnakseen erilaisten kulttuuri-, viihde- ja taide-esityksien tuottamisen. Yhdistys toimeenpanee kulttuuriesityksiä, kursseja, esiintymistilaisuuksia ja juhlia. Jatkossa yhdistys harjoittaa mahdollisesti myös julkaisutoimintaa. Tärkeänä näemme myös eri sukupolvien kohtaamisen ja eri taiteenalojen vuoropuhelun.

Yhdistystä ovat olleet elvyttämässä monien eri alojen ammattitaiteilijat ja muuten aktiiviset kulttuuritapahtumia järjestäneet henkilöt. Vuosien aikana olemme järjestäneet vapaaehtoisvoimin monenlaisia tapahtumia muistokonserteista hyväntekeväisyyskonserttiin ja niiden oheistapahtumiin.

Keväällä 2023 aloitimme työryhmänä, jonka työnimenä on **Toivojen Turku**. Työryhmävaiheesta päätimme edetä yhdistystasolle. Se helpottanee taloudellista toimintaamme, mahdollistaa apurahojen hakemisen, virallistaa toimintaamme. Yhdistyksen sisällä voi toimia eri työryhmiä, jotka keskittyvät  yhdistyksen helmoissa omiin projekteihinsa. Monia ideoita on kehitteillä.

Ensimmäinen  projektimme on monialaisen taiteilijan **Matti Rag Paanasen** tuotannosta tehtävä esityskokonaisuus. Projektin nimi on
### TAIDE PITKÄ, ELÄMÄ PÄTKÄ Matti Rag Paananen.

## Liity jäseneksi

- Liity jäseneksi yhdistykseen, jonka yksi tavoitteista on myös yhteisöllisyyden teema.
- Liity jäseneksi yhdistykseen, jonka tavoite on yhdistää eri sukupolvia.
- Liity jäseneksi yhdistykseen, johon liittyminen jo sinänsä on kulttuuriteko. Saat tietoa, aktiivisuustasosi määrittelet itse.

Jäsenmaksu on 10 euroa. Maksun saaja on **Kulttuuriyhdistys Riskiryhmä ry**.
Tilinumero: FI0457100420861072
Viestikenttään: Jäsenmaksu sekä nimesi ja sähköpostiosoitteesi tai puhelinnumerosi

### Lisätietoja:
Aimo Mäki,
puheenjohtaja

0405402118

makiaimo(a)gmail.com

Riitta Malila,
sihteeri

0505318631

riitta.malila(a)outlook.com
